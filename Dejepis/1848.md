# Revoluční rok 1848

V tomto roce se zřítil metternichovský absolutismus a Svatá aliance. V celé Evropě dochází k radikálním změnám.

## Příčiny

V mnoha evropských státech panuje víceméně absolutistický režim. K tomu ale přichází kapitalismus. Existuje skupina buržoazie a proletariátu, které jsou šikanovány polofeudálním právem. Pár let předtím přišla velká neúroda, brambory byly postiženy morem.

## Francie

Od roku 1830 vládne Červencová monarchie Ludvíka Filipa, jež je docela liberální, umožňuje i neurozeným vrstvám vstup do ekonomiky. Přesto panuje nespokojenost: v zahraniční politice je vláda slabá, obří korupce, velká cla (sice pomáhá domácí ekonomice, ale izoluje stát od okolí).

Jsou pořádány schůze -- bankety. Ludvík Filip jeden z těchto banketů zakázal. V Paříži okamžitě vyrostly barikády, Ludvík i s rodinou odchází do Londýna. Je vyhlášena 2. republika, proběhly volby, volit mohli ti, kdo odevzdávali daně od určité výše. Jsou zřízeny národní dílny, státem financované podniky pro nezaměstnané, které vykonávají státní zakázky. Jsou však drahé, brzy zrušeny. 

Je hotova nová ústava, moc je svěřena *prezidentovi* na 4 roky, tím se stává Ludvík Napoleon Bonaparte, synovec Napoleona. Ostatky toho starého byly převezeny ze Sv. Heleny a uloženy v Paříži. Ludvík si hlavně snaží naklonit vojsko, roku 1851 (koncem funkčního období) provedl vojenský převrat, prohlášen prezidentem na dalších 10 let. O rok později se republika zrušena a Ludvík Napoleon se prohlašuje císařem -> opět monarchie, vládne jako Napoleon III.

## Čechy

Pod vlivem francouzské revoluce došlo k témuž u nás a ve Vídni. Vystoupili ti, kteří nebyli spokojeni s Metternichovou vládou.

Dne 11. března se u Svatováclavských lázní sešli čeští a němečtí představitelé. Jde o známé osobnosti jako Palacký, Rieger, Tyl, Borovský, advokát Brauner. V dubnu přichází požadavky Pillersdorfovi, ten je přijímá, vše to končí tím, že císař Ferdinand I. odvolává Metternicha. Požadavky: vznik národní gardy, volby do zemského sněmu, zrušení roboty. Maďaři požadují autonomii pro Uhry.

## Další země

Proti vídeňské vládě povstává i severní Itálie, především král Piemontu (hl. město Turín, oficiálně království Sardinské -- součástí byla i Sardinie). Naštěstí pro Rakušany operoval v Itálii schopný maršál Radecký, vyhání povstalecká vojska.

V Berlíně probíhají boje, pruský král ustupuje, do Frankfurtu nad Mohanem je svolán sněm všech států bývalé Sv. říše římské, včetně Františka Palackého. Ten viděl do budoucnosti, je autorem programu *austroslavismu*, navrhuje Rakousko federalizované, s německými enklávami. Rakušanů totiž stejně byla menšina, hrozil jeho rozpad.

Velká část rakouské armády se nacházela v Českých zemích, velil jí Windischgrätz. Ten těžce nesl nastupující situaci, protože měl příkaz nezasahovat, snažil se v Praze provokovat. Povedlo se, 12. června vypuklo povstání, Windischgrätz vytahuje kanóny, během týdne je rozdrceno.

Největší hrozbou se stávají Maďaři, vyhlašují odtržení. František I. se vzdává trůnu, novým rakouským císařem se stává František Josef I. Snaží se obnovit Svatou alianci, Rusové pomáhají, roku 1849 pochodují do Uher, v bitvě u Milágosze Maďary poráží.

## Bachovský absolutismus

Bývalý právník Alexandr Bach se stává ministrem spravedlnosti, nastává období útlumu. Na Frankfurtském sněmu se rozhoduje mezi maloněmeckým a velkoněmeckým řešením, zda-li má být zahrnuto i Rakousko (včetně nás). Nakonec je v létě 1848 sepsána ústava, nové Německo je parlamentní monarchií, v čele s pruským králem. Fridrich Vilém ale odmítá. Německo dále zůstává rozdrobené, ale na Prusko hraje v jeho politice hlavní roli. Sněm je nahrazen Staroněmeckým spolkem, tomu předsedá Rakušen, takže Rakousko se taky míchá do jeho záležitostí.

Bach vydává roku 1849 oktrojovanou ústavu, v ní je konečně zrušeno poddanství. Otevírá se cesta kapitalismu.

Ve většině zemí nastupuje parlamentarismus. Roku 1848 vzniká Švýcarská konfederace.

## Krymská válka

Potvrzení konce Svaté aliance. V polovině 18. století je Rusko nejkonzervativnější evropskou zemí, jedná se o absolutistický stát *(samoděržaví)*, silné feudální základy, stále existuje nevolnictví. Od dob VFR už je však součástí evropské politiky a je nutno s ním počítat.

Při Vídeňském kongresu získalo Rusko Besserábii, dnešní Moldavsko. Na Balkánském poloostrově jsou další země, dnešní Srbsko, Bosna, Albánie, Makedonie, Bulharsko, které jsou stále závislé na Osmanské říši. Převažujícím náboženstvím je pravoslaví, což Rusku umožňuje do balkánských záležitostí zasahovat pod záminkou ochrany před islámskými Osmany. Tehdy i dnes je ruským snem kontrola nad Bosporem a Dardanelami.

Obrací se na vládu Velké Británie s návrhem rozložení sféry vlivu v Osmanské říši, nyní již ekonomicky i politicky zaostalé, ve stínu své předchozí slávy. Británie po konzultaci s Francií odmítá, ruská armáda roku 1853 vstupuje do Moldavska a Valašska, Osmané to berou jako záminku k válce. Británie s Francií posílají na pomoc své válečné loďstvo a taktéž vyhlašují Rusku válku, vylodili se u Sevastopolu. *[Na hradbách bojoval i Tolstoj, napsal o tom povídky.]* Přidává se i Sardinské království, jedná se o chytrý krok vedoucí ke sjednocení Itálie. Rakousko zachovává neutralitu, ačkoli si Rusové nárokovali pomoc za dřívější zásluhy. Vojáky k Sevastopolu vozily parníky, kolem pevnosti byla postavena železnice, takže válka byla u konce dříve, než tam stačila dopochodovat zaostalá Mikulášova armáda.

Po 11 měsících Sevastopol padl, Rusko uznává porážku, v Paříži roku 1856 podepisuje mír, ztrácí podstatnou část Besserábie a právo mít na Černém moři válečné loďstvo. Úžiny Bospor a Dardanely jsou prohlášeny za neutrální území. Balkánské státy jsou postaveny pod společnou evropskou ochranu. Roku 1859 vzniká spojením Moldavska a Valašska Rumunsko, 1867 získává samostatnost Srbsko. Turecko se tímto stává silně závislé na Británii a Francii, stále jim ale zůstává Bosna, Černá Hora, Albánie.

Roku 1855 Mikuláš II. (?) umírá, novým carem se stává Alexandr II., který sice stále vládne absolutisticky, ale zavádí moderní reformy: Roku 1861 je konečně zrušeno nevolnictví. Fakticky se toho ale moc nemění, protože stále neměli peníze si vlastní půdu koupit, někteří ale odchází do měst a stávají se proletariátem. Alexandr zve zahraniční investory, pomalu se přiklání ke kapitalismu. Roku 1881 na něj ale byl spáchán atentát, jedním ze spiklenců byl bratr Vladimíra Iljiče Uljanova, který se zde začal zajímat o politiku a později si vzal jméno Lenin.