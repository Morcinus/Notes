# Sjednocení Itálie

Itálie se snažila sjednotit již od pradávna, od renesance. Petrarca žádal Karla IV. právě o sjednocení. V 19. století pod vlivem evropských revolucí tyto myšlenky ožily, snaha karbonářů ale byla bezvýsledná. Roku 1848 piemontský král Karel Albert vtrhl do Lombardie a snažil se vyhnat Rakušany, těm ale velel maršál Radecký, který Piemont po obrdžení posil porazil. Karel Albert abdikuje, utíká do Portugalska, na trůn nastupuje jeho syn Viktor Emanuel II. Ten novým ministerským předsedou učinil hraběte Cavoura, jednoho z nejvýznamnějších politiků této doby, který si dal za cíl Itálii sjednotit pod Savojsko-Sardinskou dynastií.

Cavour dospěl k názoru, že bez pomoci spojenců s Rakouskem nehne. Připojuje se tak do Krymské války, získává si sympatie Francie. Roku 1858 uzavírá smlouvu, Francouzi slibují pomoc při rakouském útoku, pokud se Piemont vzdá Savojska.

Od roku 1848 je novým císařem František Josef I., maršál Radecký se odebral na věčnost. Na jaře 1859 provokuje Viktor Emanuel vojenskými přehlídkami rakouská vojska, ta útočí. Napoleon III. svůj slib plní, velmi rychle posílá do severní Itálie armádu. Italové z celého poloostrova se nadšeně přidávají, včetně dobrovolníků, které naverboval Giuseppe Garibaldi, nosili červené košile po vzoru Sparťanů. Rozhodující byla bitva z června u městečka Solferino, Rakušané jsou poraženi.

V nedalekém Švýcarsku se Napoleon III. a František Josef I. sešli ve Švýcarsku, bez přítomnosti Piemontu uzavřeli mír, Rakušané se vzdávají Lombardie, Benátsko jim zůstává. V Toskánsku, Modeně, Parmě dochází ke spontánním povstáním, dobrovolně se přidávají k Piemontskému království.

*Franz Josef se v důsledku prohry zbavuje Alexandra Bacha, přichází reformy, které roku 1867 vrcholí novou Ústavou, vznikem Rakouska-Uherska a konstituční monarchií.*

Roku 1860 došlo k povstání na Sicílii (Království obojí Sicílie, Neapolské království), vládlí tam Bourboni a jednalo se o zaostalý zemědělský stát. Povstání vedli *pachtýři*, kteří pracovali na polích, která si najímali. Cavour se tohoto povstání chytil, dal Garibaldimu k dispozici dvě lodě a ten se přeplavil na Sicílii. Podpoření povstalci vytlačili Bourbony z celého státečku a vyhnali je z Neapole.

Cavour se tím chtěl Garibaldiho zbavit, ten teď ale mohl vzít moc do rukou sám. Rozhodl se ovšem odevzdat Sicílie Piemontu, roku 1861 tak vzniká Itálie. Hlavním městem je Florencie, Papežský stát zemi rozděluje, Rakušané stále mají Benátsko.

## Prusko-rakouská válka

Tomu předcházelo povstání ve Schleswig-Holstein, do té doby součástí Dánska, nyní nucené přijmout dánštinu. Prusové a Rakušané, bojujíce za německý spolek, vyhlásili dánskou válku a rychle Schleswig-Holstein osvobodili. Rakousko navrhovalo, aby se tyto země staly samostatné v rámci spolku, Prusové z nich chtěli udělat svoji součást. Tato otázka vedla k prusko-rakouské válce, jež vypukla roku 1866.

Itálie vsadila na Prusko, přidávají se k němu. Prusové vtrhli do Čech, byli vybaveni novými zbraněmi zadovkami. Rakušané svým hlavním velitelem jmenovali rytíře Benedeka, což byla chyba. V bitvě u Sadové (u Hradce Králové) Prusko vítězí. Rakušani jsou nuceni uzavřít mír, v rámci nějž Italské království získává i Benátsko.

## Papežský stát

Je silně závislý na Francii. Roku 1870 vypukla prusko-francouzská válka, Napoleon III. byl nucen odvolat posádky z papežského státu, Italové jej bez obtíží zabírají a připojují poslední část Apeninského poloostrova. Definitivním rokem sjednocené Itálie je tedy 1870. Hlavní město se stěhuje do Říma, politicky je stát sice sjednocen, ale ekonomicky je jižní část velmi zaostalá, tento rozdíl stále přetrvává.