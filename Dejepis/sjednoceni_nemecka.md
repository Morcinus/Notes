# Sjednocení Německa

Jedná se o spoustu malých státečků a svobodných měst, nejsilnějším hráčem je Prusko. Roku 1848 proběhl první neúspěšný pokus o sjednocení. I jazyky byly rozrůzněné, za oficiální němčinu byl pokládán překlad bible od Luthera, ale tuto němčinu nikdo neučil.

Hlavní postavou sjednocení je Otto von Bismarck. Pocházel z junkerské rodiny (pruská statkářská šlechta), což mu předurčilo cestu vyslance v Petrohradě. Roku 1862 je jmenován ministerským předsedou Pruska. Sleduje počínání v Itálii, podle něj je italský proces *revoluce zdola*, od lidu, nepřijatelný. Sám chce provést *revoluci zhora*, z vedoucích míst.

Bismarck čeká na záminku k omezení rakouského vlivu, po prusko-rakouské válce se musí Rakušané zbavit vlivu v Německu, Prusko získává Sasko nebo Duryňsko. Velký kulturní vliv má Francie.

Začíná nenásilně: roku 1868 svolává celní parlament, obchod mezi jednotlivými německými státy je oproštěn od cel, pod nátlakem účastní se i jihoněmecké státy.

Ve Španělsku proběhla krátká občanská válka, královna Isabela je vyhnána, Španělé chtějí monarchii s novým vládcem, trůn nabízejí evropským monarchům. Volba padla na pruského Leopolda von Hohenzollern, Francie silně protestuje, Leopold se sám vzdává kandidatury. Napoleonovi III. to nestačí, žádá pruského krále o písemné potvrzení, že se Hohenzollerni nebudou o Španělsko ucházet. Vilém odmítá s tím, že se jedná o akci Leopolda, ne pruského státu, zasílá Bismarckovi *emžskou depeši*, kde vylíčil Napoleonův požadavek. Ten ji pozměnil a otisknul v podobě urážející Francii, donutil Napoleona k válce s Pruskem. V srpnu 1870 se odehrává bitva u pevnosti Sedanu, pruský generál Moltke obklíčil jádro francouzských vojsk včetně Napoleona samotného. Pevnost kapituluje, Napoleon je zajat.

V Paříži došlo k revoluci, monarchie byla svržena a vyhlášena republika. Nová vláda se rozhodla ve válce pokračovat, jenže Paříž byla oblehnuta. Zprávy a politici se z obležení dostávali balóny. Vláda jedná s Prusy, v důsledku bylo v lednu 1871 ve Versailles vyhlášeno Německo. Prvním německým císařem se stává Vilém I., ministerským předsedou je Otto von Bismarck. Nový stát má federativní podobu, jedná se o směsici parlamentarismu (Reichstag) a postavení císaře, jenž může vetovat téměř vše. Rozhlohou je stát jeden z největších v Evropě, sahá až ke Königsbergu.

Později bylo ve Frankfurtu uzavřeno příměří, Francie se musí zříct Alsaska-Lotrinska a zaplatit vysoké reparace, tyto peníze Německo šikovně investuje do průmyslu a rychle se rozvíjí. Republikánská vláda se stěhuje do Versailles, neboť v Paříži sílí noví revolucionáři.

Rozložení sil v Evropě se mění, k tomu přichází touha získat vlastní kolonie.