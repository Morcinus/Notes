## Marshallův plán

Československo původně vyslalo delegaci, ale všechny východní země odmítly a Stalin vyjádřil svůj názor, že si to taktéž nepřeje.

Rok 1947 byl ve velké krizi, co se týče národní fronty. Daleko více se objevují rozdíly mezi politickými stranami. Téhož roku přišla vedra a velké sucho, což mělo za důsledek minimální úrodu. Je zaveden lístkový systém, počet potravin byl omezen. Obilí je dováženo ze Sovětského svazu, kde mezitím zuřil hladomor.

## Nástup komunistů

Komunisté si nechali udělat volební průzkum, kde zjistili, že jejich oblíbenost není tak velká, jak by doufali. Hledají způsoby, jak se vypořádat s protivníky neústavní cestou, třeba organizovali demonstrace.

Komunisté postupně obměňují významné pozice. Václav Nosek vyměnil poslední nekomunistické velitele ve Středočeském kraji a Praze, proti tomuto kroku ostatní poslanci protestují. Dne 13. února došlo ve vládě k hlasování, komunisté byli poraženi a bylo tedy rozhodnuto o zastavení všech personálních změn. Nosek odmítl usnesení vlády realizovat. Ministři nekomunistických stran hrozí demisí, nejednali ale dostatečně důrazně. Důvěřovali nemocnému Benešovi a parlamentní demokracii, která se v té době již rozpadla.

Stalo se to nejhorší: Půlka z nich demisi podala a půlka ne. Tím pádem bylo možné vládu doplnit, čímž komunisté získali převahu. Gottwald šel za Benešem s požadavkem na uznání nové vlády, vytvořil na něj nátlak a on všechny jeho podmínky přijal. Komunisté vyhlásili generální stávku, vytvořili nelegální lidové milice.

## Volby

V květnu 1948 se konaly volby, které porušily všechny zásady, voličům byla doručena kandidátka Národní fronty, kde ani jedno jméno nepatřilo opozici. Volit bylo povinné, výsledky se falšovaly. Oficiálně získala Národní fronta 89 % hlasů. Vzniká nová ústava, která s tou z roku 1920 nemá mnoho společného. Beneš se zmohl na poslední odpor, ústavu odmítl podepsat, ale začátkem června abdikuje. Odjíždí do Sezimova Ústí, novým prezidentem je bleskově zvolen Klement Gottwald, ten ústavu samozřejmě podepisuje.

Jan Masaryk spáchal sebevraždu už v březnu 1948.

V červnu se konal 10. všesokolský slet, začínal a končil slavnostním průvodem Prahou. Vláda se neodvážila jej ignorovat, Gottwald při průvodu sokoly zdravil z tribuny, cvičenci se k němu otočili zády.

## Soudní procesy

Edvard Beneš zemřel v září, byl mu vystrojen státní pohřeb. Během obřadu se opět ozývají protesty proti vládě, mnoho lidí chápe Benešovu smrt jako důsledek převratu. Vláda reaguje *Zákonem na ochranu lidově demokratické republiky*, na jeho základě jsou zřízeny tábory nucených prací, kam byli posílání synové velkých sedláků a inteligence. Celkem jimi prošlo asi 200 000 lidí.

Zároveň s tím začla série politických procesů, první přišli na řadu důstojníci, především ze západní fronty. Nejznámější je proces s generálem Heliodorem Píkou. Ten začal kariéru jako ruský legionář v 1. světové válce, střídal vojevedení s diplomacií. Organizoval útěk vojáků ze země, poté přesidluje do Istanbulu. Po napadení Ruska se přesouvá do Moskvy, zajišťuje komunikaci, zakládá českou vojenskou jednotku. Po konci války byl zatčen a byl s ním veden soudní proces, který si objednali Sověti. Byl odsouzen k trestu smrti oběšením, zásluhu na tom měl prokurátor Vlaš.

Právnička Milada Horáková patřila do bývalé politické opozice, byla národní socialistka. Vystupovala otevřeně proti komunistickým praktikám, odešla z politické scény. Zorganizovala schůzi členů opozičních stran, které se účastnil i agent StB. Roku 1950 s ní začal velký proces, jenž byl řízen poradci ze SSSR, kteří měli pomoci k lepší efektivitě. Celý soud byl předpřipravený a šlo tak jen o formalitu. Prokurátorem byl Urválek, dříve soudce, odsoudil k smrti spoustu lidí, jeho argumentace byla založena na lásce k socialistickému státu. Proces měl dozvuk i v zahraničí, s žádostí o milost pro Miladu Horákovou přišel Albert Einstein, Winston Churchill a jiní.

Celkem padlo 14 rozsudků smrti a 52 doživotních vězení. Byly vedeny procesy s hokejisty -- trojnásobnými mistry světa, skauty a jiným zájmovými organizacemi.

## Církev

Církev má centrum ve Vatikánu, v rámci jednotlivých států je nezávislá. Komunisté jednali s arcibiskupem Josefem Beranem, ten sepsal tzv. pastýřský list, kde trvá na politické nezávislosti. List byl zakázán, kněží, kteří jej předčítali, byli zatčeni. Na začátku roku 1950 proběhla "Akce K" (kláštery), který proběhl na základě Čihošťského zázraku. Všechny kláštery na území Československa byly přepadeny, proběhlo zrušení všech mnišských řádů, byl jim zabaven majetek, představení byli posláni do vězení nebo pracovních táborů. Josef Beran dostal domácí vězení, Vatikán jej pozval do Říma, ale zpátky už nemohl. Ani po smrti nemohl být pohřben v Česku, takže byl pochován v katedrále sv. Petra.

## Emigrace

Nejhlasitějším projevem nesouhlasu s novým režimem byla emigrace, po Únoru odchází tisíce lidí.

Když se Stalin zbavil třídních nepřátel, začal hledat další v řadách strany. Podezřelí byli komunisté ze španělské občanské války, z Jugoslávie nebo z těch, kteří strávili válku na Západě. Byl veden proces s vedením protistátního spikleneckého centra, které vedl Rudolf Slánský. Ten měl židovský původ, stal se komunistou, válku strávil v Moskvě. Poté se stal druhým mužem ve straně, měl funkci generálního tajemníka. Měl ale smůlu na původ. Ve stejné době Stalin začíná procesy s židovskými lékaři, roku 1951 byl Rudolf Slánský souzen, tento proces je již v naprosté režii sovětů, každý odsouzený se učí svou roli nazpaměť, sám sebe obviňuje z velezrady a vražd. Všichni byli odsouzeni k smrti.

## Venkov

Byla zakázána agrární strana, mnoho venkovanů volilo komunisty. Pozemky po odsunutých Němcích rozděloval pozemkový úřad. Ministerstva vnitra, zahraničí i zemědělství dostala sovětské poradce. Roku 1949 se znovu objevila myšlenka kolektivizace. Byla zakládána JZD (jednotné zemědělské družstvo), vstup do nich byl dobrovnolný, často do nich vstupovali *domkaři* (ti, co mají jen dům, ne pole) a malí sedláci.

U velkých sedláků se hledá záminka k represi. Předepsaly se jim takové dávky, které nemohly splnit. Daný sedlák byl obviněn ze sabotáže, jeho statek, stroje i dobytek byly zabaveny, s celou rodinou byl vystěhován jinam. Stali se de facto nezaměstnanými, což ale jurisdikce neznala, takže se vlastně provinili podruhé.

Pod heslem "Venkov se přibližuje k městu" byly podnikány umělé zásahy do společnosti, byla zavedena osmihodinová pracovní doba (v zemědělství hloupost). V polovině padesátých let se členství v JZD stalo povinným. Byla zpřetrhána staletá tradice vztahu k půdě, po sovětském vzoru byly rozorány meze a vznikaly obrovské lány, začalo se hodně hnojit. Práci na polích nahradil průmysl, zejména hornictví.

## Rozpočet

Kolektivizované hospodářství bylo pochopitelně neefektivní, stát prodělával, a to hodně, i v pozdější fázi socialismu. Řešilo se to třeba měnovou reformou v roce 1954.

---

Hanzlíkův otec byl pokrývač. On sám učil techniku zpracování masa.